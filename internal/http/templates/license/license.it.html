<h1>Licenza uso dei dati</h1>
<p class="center">tra</p>
<p>Eurac Research, sede legale in Viale Druso 1, 39100 Bolzano (Italia) (di seguito definito “Fornitore”) rappresenta dal Dr. Stephan Ortner</p>
<p class="center">e</p>
<p>Utente registrato   (di seguito definito “Destinatario”)</p>
<p>Eurac Research e l ´utente registrato singolarmente  riferite come la “Parte” o collettivamente come “le Parti”.</p>

<h5 class="center">Definizioni</h5>
<p><strong>Accordo sull’uso di dati:</strong> accordo mediante il quale il Fornitore, ovvero titolare dell´opera, trasferisce e autorizza il Destinatario ad utilizzare i Dati per un determinato periodo di tempo e ai soli fini scientifici secondo determinate condizioni e termini del presente Accordo;</p>
<p><strong>Fornitore:</strong> intesa come la parte che mette a disposizione Dati, opera, documenti di cui è titolare, autore e creatore per i soli scopi dichiarati all´art. 3 del presente Accordo;</p> 
<p><strong>Destinatario:</strong> inteso come soggetto che riceve i Dati/opera il cui utilizzo è consentito per soli fini scientifici definiti negli scopi agli artt. 1 e 3 del presente Accordo;</p> 
<p><strong>Dati:</strong> qualsiasi informazione, opera, documento e Dati, sottoposto o meno a regime di confidenzialità ai sensi dell´art 12 del “Regolamento per la gestione e valorizzazione delle proprietá intellettuali e industriali”, frutto dello sforzo intellettuale ed economico del Fornitore oggetto d’uso temporaneo per soli scopi scientifici;</p>
<p><strong>Condizioni di utilizzo:</strong> da intendersi come condizioni e termini tassativi disposti per Accordo alla quale il Destinatario è soggetto in relazione al temporaneo utilizzo dei Dati;</p>
<p><strong>Diritti di proprietá intellettuale:</strong> da intendersi come riconoscimento di una serie di diritti a tutela dell'attività intellettuale, di carattere morale e patrimoniale, riconosciuto in capo al Fornitore come autore originario dell'opera, ex regolamento ut supra menzionato del 15 settembre 2017;</p>

<h5 class="center">Art. 1 Condizioni d’uso</h5> 
<p>LE DEFINIZIONI SONO PARTE INTEGRANDE DELLA LICENZA D’USO DEI DATI/OPERA E COME TALI DEVONO NECESSARIAMENTE ESSERE INTERPRETATE COSÍ COME VENGONO SOPRA DESCRITTE<br>
L'OPERA, COME SOPRA DEFINITA, È MESSA A DISPOSIZIONE SULLA BASE DEI TERMINI DEL PRESENTE ACCORDO. L'OPERA È PROTETTA DAL DIRITTO D'AUTORE, DAGLI ALTRI DIRITTI ATTRIBUITI DALLA LEGGE SUL DIRITTO D'AUTORE (DIRITTI CONNESSI, DIRITTI SULLE BANCHE DATI, ECC.) E/O DALLE ALTRE LEGGI APPLICABILI. È PROIBITA OGNI UTILIZZAZIONE DELL'OPERA CHE NON SIA AUTORIZZATA AI SENSI DEL PRESENTE ACCORDO E/O DELLE ALTRE LEGGI APPLICABILI.</p>
<p>IL FORNITORE CONCEDE AL DESTINATARIO I DIRITTI QUI DI SEGUITO ELENCATI A CONDIZIONE CHE IL DESTINATARIO ACCETTI E RISPETTI I TERMINI E LE CONDIZIONI DI CUI AL PRESENTE ACCORDO.</p>
<p>Le condizioni d’uso prevedono le seguenti prescrizioni tassativamente elencate:</p>
<ul>
    <li>il destinatario é autorizzato a modificare il contenuto dei Dati/opera per le finalità stabilite all’art.3;</li>
    <li>é autorizzata la distribuzione, comunicazione al pubblico, esposizione in pubblico, rappresentazione questo materiale con qualsiasi mezzo e formato, in conformità con le licenze o i dritti d’autore relativamente all’opera solamente per le finalità stabilite nell’art 3 del presente Accordo;</li>
    <li>il Destinatario ha l’obbligo di accreditare nelle rappresentazioni e in ogni forma di distribuzione/diffusione posta in essere il Fornitore come autore dell´opera oggetto dei Dati/opera trasferiti, cosí come indicato  all´art. 3 del presente Contratto;</li>
    <li>il Fornitore può revocare l’autorizzazione relativa l´utilizzo dei Dati/opera in caso di mancato rispetto dei termini del presente Accordo;</li>
    <li>l’utilizzo dei dati é limitato agli scopi specificati nell´art. 3 del presente Accordo;</li>
    <li>divieto di condivisione e/o vendita a terzi dei Dati/opera oggetto di autorizzazione per scopi diversi da quanto stabilito all’art. 3 incluso, senza limiti, l’utilizzo per fini commerciali;</li>
    <li>il Destinatario ha l’obbligo di informare il Fornitore, ove necessario, in merito a problematiche insorte relativamente all’integrità dei Dati/opera;</li>
    <li>l’accesso alla banca Dati sia garantito solo dall’ultima data di sottoscrizione del presente Accordo fino alla scadenza della validità delle credenziali d´accesso come stabilito all´ art.3, o in caso di  revoca ufficiale della presente autorizzazione da parte del Fornitore.</li>
</ul>
 

<h5 class="center">Art. 2 Oggetto del Contratto</h5> 
<p>Con il presente atto il Fornitore dichiara che l’autorizzazione e utilizzo dei Dati/opera contemplati nel presente Accordo sono conformi alla vigente legislazione italiana ed europea in materia di diritto di autore.</p>
<p>Il Fornitore provvederà a dare le relative credenziali d´accesso alla banca dati del sito LTER IT25 Matsch/Mazia accessibili al seguente sito web: https://browser.lter.eurac.edu/# o attraverso interrogazioni R/Phyton al seguente host = "ts.eurac.net".</p>
<p>Inoltre, il Fornitore dichiara che le origini del lavoro intellettuale o/e per cui è stato formulato non é in conflitto con diritti antecedenti o di terze parti e detti Dati sono di titolarità esclusiva del Fornitore e per tale ragione dispone della piena titolarità rivendicando qualsiasi diritto di utilizzo relativo alla riproduzione e modifica dello stesso sottoponendo il Destinatario ad adottare una condotta diligente e di buona fede nell´utilizzo dei Dati/opera oggetto del presente Accordo.</p>

<h5 class="center">Art. 3 Il Destinatario</h5> 
<p>Il Destinatario accetta e dichiara:</p>
<ul>
    <li>di rispettare le condizioni d´uso dei Dati/opera disposte dal presente Accordo;</li>
    <li>che qualsiasi comunicazione in merito al suddetto accordo  devono essere pervenute al seguento indirizzo emial: alpine.environment@eurac.edu. </li>
    <li>che l´uso dei dati di cui sopra deve essere sempre citato e nella seguente forma: "Ringraziamo Eurac research, sito di ricerca socio-ecologica a lungo termine LT(S)ER IT25 - Matsch/Mazia - Italia, per aver fornito i dati, DEIMS.iD: https://deims.org/11696de6-0ab9-4c94-a06b-7ce40f56c964"</li> 
    <li>che assicurerà la restituzione e conseguentemente la cancellazione da qualsiasi dispositivo e archivio i Dati/opera e quanto in suo possesso di proprietá del Fornitore in caso di revoca ai sensi dell´art. 6 o al termine della durata del presente Accordo;</li> 
    <li>che interromperà l’utilizzo e la diffusionedei Dati/opera e quanto in suo possesso di proprietá del Fornitore a seguito dell’esercizio del diritto di revoca ai sensi dell´art. 6;</li> 
    <li>che non recherà pregiudizio al Fornitore utilizzando i Dati/opera temporaneamente trasferiti in maniera inappropriata e/o per scopi differenti da quelli stabiliti dal presente Accordo, inclusi quelli commerciali, senza la previa autorizzazione scritta da parte del Fornitore.</li>
</ul>

<h5 class="center">Art. 4 Pubblicazioni</h5> 
<p>Il Fornitore esaminerà preventivamente ogni proposta di disseminazione/divulgazione del Destinatario compressa all’interno dello scopo specificato nell´art. 3 del presente Accordo, a titolo meramente esemplificativo ma non esaustivo: sottomissione della pubblicazione, proposta di pubblicazione, pubblicazione, presentazione, diffusione, al fine di verificare il rispetto delle disposizioni ivi contenute nonché il rispetto delle norme in materia di tutela del diritto d´autore per scongiurare ogni rischio violazione che possa arrecare un danno al Fornitore e ai suoi diritti di privativa.</p>

<h5 class="center">Art. 5 Proprietà intellettuale e industriale</h5> 
<p>La sottoscrizione del presente Accordo non determina nessun trasferimento in capo al Destinatario della proprietá dei Dati/opera ad oggetto. Tutti i diritti relativi alle proprietá intellettuali ed industriali sono e rimangono di titolarità del Fornitore.</p>
<p>Il Destinatario deve, inoltre, sempre accreditare il Fornitore in caso di disseminazione/divulgazione a qualsiasi titolo.</p>
<p>Il Destinatario non é autorizzato a modificare o estrapolare l’intera opera o parti di essa al fine di utilizzarla per scopi diversi da quelli autorizzati dal presente Accordo, previa richiesta scritta.</p>

<h5 class="center">Art. 6 Revoca dell´autorizzazione</h5> 
<p>Il Fornitore é titolare dei Dati/opera e come tale detiene la proprietá degli stessi.</p>
<ul>
<li>Il Fornitore può chiedere in qualsiasi momento la restituzione e/o la cancellazione dei Dati/opera se:</li>
<li>il Destinatario viola una o più delle prescrizioni contenute nel presente Accordo;</li> 
<li>il Destinatario pubblica e/o divulga la pubblicazione scientifica senza aver sottoposto la stessa alle dovute verifiche previste all´art. 4 del presente Accordo e autorizzazioni;</li>
<li>il Destinatario dissemina e divulga l´opera del Fornitore senza i dovuti accreditamenti;</li>  
<li>il Destinatario viola le disposizioni in materia di diritto d´autore nazionali ed europee. </li>
</ul>
<p>Fatta salva l’ipotesi di dati oggetto di pubblicazione che rimarranno consultabili a Eurac research per la replicabilità dei calcoli effettuati all’interno dello scopo specificato nell´art. 3 del presente Accordo.</p>

<h5 class="center">Art. 7 Obbligo di rapporto in merito ai risultati</h5> 
<p>Al Fornitore ha la facoltà di richiedere un resoconto scritto da parte del Destinatario in merito allo svolgimento del progetto di ricerca e alle modalità di utilizzo dei Dati/opera. Nel caso di richiesta, tale resoconto verrà sottoposto a regime di segretezza per garantire la confidenzialità delle informazioni di proprietá del Destinatario in relazione al progetto di ricerca.</p>

<h5 class="center">Art. 8 Limitazione della responsabilità</h5> 
<p>Il Destinatario manleva il Fornitore da qualsiasi responsabilità derivante dall’uso illegittimo e/o non disciplinato dei Dati/opera che il medesimo possa mettere in atto al di fuori delle disposizioni del presente Accordo. Inoltre il fornitore dichiara che i dati non sono validati e che pertanto la  qualità dei dati scaricati non è garantita.</p>

<h5 class="center">Art. 9 Protezione dei dati personali</h5>
<p>Tutti i dati personali saranno trattati nel rispetto del regolamento sulla protezione dei dati personali (UE) 679/2016 (GDPR) e delle norme nazionali sulla protezione dei dati personali per l'esecuzione del presente contratto.</p>

<h5 class="center">Art. 10 Foro competente</h5>
<p>Qualsiasi controversia in violazione delle disposizioni in materia di autorizzazione e utilizzo dei Dati/opera sarà risolta nelle sezioni specializzate in materia di impresa istituita presso il Tribunale di Milano.</p>